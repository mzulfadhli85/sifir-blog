---
title: "Soalan Adaptif: Sifir Ikut Tahap Anak"
subtitle: "Sifir ikut tahap anak, bukan anak ikut pace app."
date: "2025-12-07"
author: "Zulfadhli"
excerpt: "Mulai versi ini, Sifir akan belajar daripada cara anak menjawab. Soalan yang susah akan keluar lebih kerap, yang senang berkurang supaya latihan lebih fokus dan tak membosankan."
tags: ["feature", "adaptive", "update"]
app_version: "1.4.0"
---

## Ringkasan Cepat

Mulai versi ini, Sifir akan “belajar” daripada cara anak menjawab.  
Soalan yang susah untuk anak akan muncul lebih kerap, dan soalan yang dia dah hafal akan keluar sekali-sekala sahaja.

Tujuannya: **latihan yang lebih fokus, kurang bosan, dan lebih cepat mahir.**

---

## Apa yang Berubah

- Soalan sifir tidak lagi 100% rawak.
- Setiap fakta sifir (contoh: `7 × 8`, `9 × 6`) ada rekod betul/salah sendiri.
- Fakta yang kerap salah akan diulang lebih kerap sehingga anak semakin stabil.
- Fakta yang anak selalu betul akan dikurangkan tetapi masih muncul sekali sekala supaya tak lupa.
- Paparan seperti **progress dots** dan **hot zone** membantu anda nampak bahagian yang lemah dengan jelas.

---

## Apa Maksudnya Untuk Anak Anda

- **Masa latihan lebih bernilai.** Kurang ulang benda yang sudah senang, lebih masa pada bahagian yang betul-betul perlukan bantuan.
- **Tahap cabaran lebih seimbang.** Tidak terlalu senang sampai bosan, tidak terlalu susah sampai putus asa.
- **Ibu ayah nampak punca sebenar.** Bukan sekadar “lemah sifir 7”, tetapi boleh nampak tepatnya pada fakta mana (contoh: 7 × 6, 7 × 8).

---

## Cara Cuba Di Rumah

1. Minta anak pilih satu jadual sifir yang dia sedang belajar, contoh **sifir 7**.
2. Biarkan dia menjawab beberapa pusingan sehingga anda nampak corak pada dots/hot zone.
3. Perhatikan:
   - Fakta mana yang paling kerap salah?
   - Fakta mana yang sudah sangat laju dan yakin?
4. Pilih 2–3 fakta yang paling susah, dan jadikan ia “musuh utama minggu ini”.
5. Bantu anak cipta cara ingat sendiri, contohnya:
   - buat **cerita ringkas**,
   - lukis **gambar lucu**,
   - atau cipta **lagu pendek** untuk fakta itu.
6. Esok atau lusa, buka semula Sifir dan lihat:
   - adakah fakta yang sama masih merah,
   - atau sudah mula stabil dan bertukar hijau?

---

## Kalau Ada Maklum Balas…

Saya bina ciri ini dengan matlamat satu sahaja: **membantu anak anda rasa lebih yakin dengan sifir.**

Kalau ada pengalaman menarik, cadangan atau bahagian yang masih mengelirukan,
boleh kongsi terus dengan saya melalui WhatsApp atau media sosial Sifir.  
Maklum balas ibu ayah sangat membantu saya untuk baiki app ini dari semasa ke semasa.
