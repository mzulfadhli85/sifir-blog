---
title: "Enjin Soalan V2.0"
excerpt: "Penjana soalan Sifir kini lebih pintar, lebih adaptif, dan lebih fokus pada kelemahan sebenar anak anda."
app_version: "2.0"
tags: ["adaptive-engine", "mathematics", "update"]
date: 2025-12-07
---

# Enjin Soalan V2.0

Antara nadi utama App Sifir ni adalah **sistem soalannya**.

Soalan dihasilkan mengikut prestasi kanak-kanak itu sendiri.  
Jika *3 × 7* kerap salah, anak anda akan menerima soalan *3 × 7* lebih kerap.

Versi awal sistem ini masih belum cukup baik.  
Ada beberapa isu seperti:

- soalan 9 dan 10 jarang muncul,  
- fakta yang sudah mahir masih ditanya terlalu banyak kali,  
- pengagihan soalan tidak cukup seimbang.

Untuk kemaskini terbaru ini, saya telah **menaik taraf enjin soalan kepada versi baharu** yang jauh lebih adaptif berdasarkan jawapan pengguna.

---

## Apa yang sistem ini lakukan untuk bantu anak anda?

1. **Setiap fakta sifir (contoh: 7 × 8, 9 × 6) mempunyai rekod prestasi sendiri.**
2. **Fakta yang kerap salah akan diulang lebih kerap** sehingga anak semakin stabil.
3. **Fakta yang selalu betul akan dimunculkan lebih jarang**, tetapi tetap keluar sekali sekala supaya tidak lupa.
4. **Visual seperti progress dots dan hot zone** membantu ibu ayah melihat bahagian yang lemah dengan cepat.

---

## Bagaimana sistem ini membantu anak anda?

1. **Latihan lebih optimum** — fokus pada kelemahan sambil memperkukuhkan fakta yang sudah dikuasai.
2. **Tahap cabaran lebih seimbang**: tidak terlalu senang sehingga bosan, tidak terlalu susah sehingga putus asa.
3. **Ibu ayah dapat lihat punca sebenar masalah** — bukan sekadar “lemah sifir 7”, tetapi pada fakta mana yang tepat (contoh: *7 × 6*, *7 × 8*).

---
